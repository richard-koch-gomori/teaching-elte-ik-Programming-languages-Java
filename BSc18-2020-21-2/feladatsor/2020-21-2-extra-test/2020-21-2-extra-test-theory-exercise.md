# Programozási nyelvek (BSc, 18) Java pótzh elméleti feladatsor



### 1. kérdés

Melyik referenciatípus a Javában?

- A `String` is és az `int[]` is.
- A `String` igen, az `int[]` nem.
- A `String` nem, az `int[]` igen.
- Sem a `String`, sem az `int[]`.

### 2. kérdés

Mit nevezünk végrehajtási veremnek?

- A dinamikusan létrehozott objektumok itt tárolódnak a program futása során.
- Az aktivációs rekordok itt tárolódnak a program futása során.
- A végrehajtódó kód (bájtkód, class fájl) ide töltődik be.
- A fordítóprogram ide gyűjti össze a fordítási hibákat.

### 3. kérdés

Melyik állítás igaz az alábbiak közül?

1. Egy interface-nek több szülőinterface-e lehet.
2. Egy osztály több interface-t valósíthat meg közvetlenül.

- Az első
- A második
- Mindkettő
- Egyik sem

### 4. kérdés

Mit jelent az auto-boxing fogalma Javában?

- Adatok és műveletek egységbe zárása.
- Egy osztály egy olyan adattagot tartalmaz, amely más objektumra mutat.
- Ha nem írunk konstruktort egy osztályba, automatikusan létrejön egy konstruktor, ami a szülő paraméter nélküli konstruktorát hívja.
- Implicit konverzió primitív típusok és csomagoló osztályok között.

### 5. kérdés

Mit nevezünk dinamikus kötésnek? Definiáld, és mutass rá példát! Magyarázd el 3-4 mondatban, hogy mi történik a példában!

### 6. kérdés

Mitől lesz egy definíció generikus? Milyen generikus programegységeket készíthetünk Javában? Mutasd be példán keresztül!

### 7. kérdés

Mutasd be egy példán az `equals` metódus helyes felüldefiniálását `getClass()`-szal!
